**VERSENYFELELŐS TANSZÉK**
Mesterséges Intelligencia és Rendszertervezés Tanszék

**VERSENYFELELŐS OKTATÓK**
Alekszejenkó Levente, Hullám Gábor, Eredics Péter, Antal Péter

**A VERSENY SZÖVEGES LEÍRÁSA**
A kitűzött versenyfeladat
a mesterséges intelligencia és a gépi tanulás tárgyköréhez kapcsolódó,
de azok ismerete nélkül is megoldható kreatív programozási feladat. A
beadott feladatokat egy pontozó rendszer értékeli ki, a rangsor
a szerzett pontoknak megfelelő sorrendben alakul ki.

A versenyfeladat megoldásához minden segédeszköz használata megengedett,
de előnyt élveznek, akik gyakorlott Java-, esetleg Python-programozók.
Alapvető programozási tudáson és kreativitáson kívül elvárjuk, hogy a
versenyzők az alapvető matematikai logikai formalizmusokat ismerjék.
Emellett előnyös lehet a Mesterséges Intelligencia és Rendszertervezés
Tanszék által oktatott Mesterséges intelligencia tárgy
teljesítése és tananyagának átfogó ismerete. Továbbá hasznos kiegészítés
a tanszék Gépi tanulás tárgyának, esetleg a Formális módszerek tárgyának
vagy az Intelligens elosztott rendszerek tárgyának az
ismerete, különös tekintettel azok gyakorlati alkalmazására.

A verseny feladatának megoldásához kreatív ötlet, programozói rutin
és átfogó mesterséges intelligenciabeli ismeretek szükségesek.

A versenyt számítógépes környezetben való programozói jellege miatt a
hatékony problémamegoldás iránt érdeklődőknek is bátran ajánljuk!

A verseny időtartama 240 perc.
